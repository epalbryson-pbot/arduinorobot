# arduinorobot
Έργο για το διαγωνισμό ρομποτικής

Τίτλος: Προγραμματιζόμενο,  τηλεκατευθυνόμενο & αυτόνομο ρομπότ για εκπαιδευτική/ψυχαγωγική χρήση.

Περιγραφή

Δημιουργία ενός κινούμενου με ρόδες ρομπότ το οποίο θα έχει τρεις καταστάσεις  λειτουργίας (operation modes). Η επιλογή ανάμεσα στις τρεις καταστάσεις γίνεται με φυσικό διακόπτη.
α) Η βασική λειτουργία αφορά τη δυνατότητα προγραμματισμού του ρομπότ μέσα από φυσικά κουμπιά που βρίσκονται πάνω στο ρομπότ. Η συγκεκριμένη χρήση απευθύνεται σε παιδιά νηπιαγωγείου-δημοτικού και αποσκοπεί στην εισαγωγή βασικών εννοιών αλγοριθμικής. Η αρχική ιδέα βασίζεται σε ένα ήδη υπάρχον ρομπότ εκπαιδευτικής χρήσης, το bee-bot (https://www.bee-bot.us/ ). Η ιδέα όμως επεκτείνεται με τη δυνατότητα εισαγωγής εντολής επανάληψης (και τις άλλες δυο ανεξάρτητες λειτουργίες). 
Συγκεκριμένα όσον αφορά στη συγκεκριμένη λειτουργία, το pbot θα έχει πάνω τα εξής πλήκτρα εντολών: 
1.	Μπροστά 
2.	Πίσω
3.	Στρίψε δεξιά
4.	Στρίψε αριστερά
5.	Σβήσε εντολές
6.	Ξεκίνα
7.	Αρχή/τέλος επανάληψης
8.	Αύξηση αριθμού επαναλήψεων +
9.	Μείωση αριθμού επαναλήψεων –
Πάνω στο ρομπότ θα υπάρχει μονοψήφια (0-9) φωτεινή ένδειξη των επαναλήψεων που έχουν καθοριστεί απ’ τα πλήκτρα +/- . 
Παραδείγματα αλληλουχιών: 1) Σβήσε -> μπροστά –> μπροστά –> αριστερά –> μπροστά –> ξεκίνα. 2) Σβήσε –> αρχή επαν -> + + + + -> μπροστά -> μπροστά -> δεξιά -> Ξεκίνα (το ρομπότ θα κινηθεί στην περίμετρο ενός τετραγώνου με μήκος πλευράς δύο κινήσεων του ρομπότ) 
Επιπρόσθετα θα επιδιώξουμε να υπάρχει η δυνατότητα μέσω wifi το ρομπότ να μπορεί να στέλνει την αλληλουχία των εντολών σε έναν απλό php server με σκοπό αυτές να καταγράφονται και να εμφανίζονται με μορφή απλής ιστοσελίδας σε υπολογιστή ή κινητό.
β) Η δεύτερη λειτουργία αφορά τον τηλεχειρισμό του ρομπότ από μια εφαρμογή σε κινητό. Η εφαρμογή θα δημιουργηθεί σε περιβάλλον AppInventor για κινητά με λειτουργικό σύστημα Android και θα επικοινωνεί με το ρομπότ μέσω Bluetooth. Ουσιαστικά το ρομπότ μετατρέπεται σ’ ένα απλό τηλεκατευθυνόμενο όπου οι δύο κινητήρες του ελέγχονται εξ’ αποστάσεως. 
γ) Η τρίτη λειτουργία είναι η αυτόνομη κίνηση του ρομπότ στο χώρο με χρήση ενός αισθητήρα υπερήχων. Εδώ το ρομπότ θα κινείται σε τυχαίες κατευθύνσεις αποφεύγοντας τις συγκρούσεις χάρη στον αισθητήρα.

Εμφάνιση του ρομπότ
Αρχικά η κατασκευή θα βασιστεί σε ένα απλό προκατασκευασμένο σκελετό για ρομπότ όπου θα υλοποιηθούν οι λειτουργίες που περιγράφονται. Στη συνέχεια θα γίνει προσπάθεια η κατασκευή μεταφερθεί και να προσαρμοστεί σ’ ένα παιδικό παιχνίδι που θα το κάνει ελκυστικότερο στο κοινό στο οποίο απευθύνεται και θα δώσει τη δυνατότητα πιθανής επικοινωνίας και παρουσίασης του σε σχολεία της πρωτοβάθμιας της περιοχής.


Μαθησιακοί στόχοι
Η εργασία θα πραγματοποιηθεί από μαθητές του τομέα Πληροφορικής του Επαγγελματικού Λυκείου Βρυσών. Μέσα από τη δημιουργία του συγκεκριμένου έργου επιδιώκονται οι παρακάτω στόχοι:
α)Να εμπεδωθούν έννοιες προγραμματισμού τις οποίες ήδη διδάσκονται σε python.
β)Να γίνει διερευνηθεί και να γίνει κατανοητό πως οι αρχές του προγραμματισμού μπορούν να επεκταθούν έξω απ’ το «κουτί» που παραδοσιακά ονομάζεται υπολογιστής.
γ)Να γίνει εφαρμογή γνώσεων που έχουν αποκτηθεί στον προγραμματισμό εφαρμογών για κινητά στα πλαίσια του μαθήματος της Γ’ Λυκείου με τίτλο «Ειδικά θέματα στον προγραμματισμό».
δ)Αντίστοιχα στο κομμάτι της επικοινωνίας με σέρβερ και της μετάδοσης/παρουσίασης της αλληλουχίας των εντολών θα χρησιμοποιηθούν έννοιες που έχουν διδάσκονται στα μαθήματα της Β’ («Σχεδιασμός και Ανάπτυξη Ιστοτόπων») και της Γ’ τάξης («Σχεδιασμός και Ανάπτυξη Διαδικτυακών Εφαρμογών»)
ε)Με όλα τα παραπάνω θα δούμε πως διαφορετικά μαθήματα και τομείς της πληροφορικής δεν είναι ανεξάρτητοι αλλά μπορούν να διασυνδεθούν σε μια ουσιαστική εφαρμογή.
Στ)Επέκταση της δημιουργικότητας από τον προγραμματισμό σε υπολογιστή σε κατασκευές που μπορούν να υποστηρίξουν το προγραμματιστικό κομμάτι.
Υλικό που θα χρησιμοποιηθεί
1 x Arduino Mega (ή εναλλακτικά μπορεί να χρησιμοποιηθεί το UNO αλλά δημιουργούνται προβλήματα στην υλοποίηση όλων των προτεινόμενων λειτουργιών ταυτόχρονα)
2 x I2C Motor Driver (Εάν χρησιμοποιηθεί το UNO)

2  x Stepper motors
2 x L293x Quadruple Half-H Drivers
1 x Ρομποτικό σασί (Robotic Chassis)
1 x μπαταρία ιόντων λιθίου
1 x οθονη LCD 2X16 ή 1 x Ψηφιακή οθόνη ενός ψηφίου 
2 x breadboard 
Διάφορα μικροεξαρτήματα όπως αντιστάσεις, διόδους, push buttons, καλώδια.
1 x ultrasonic sensor HC-SR04
1 x Wifi ESP8266 module
1x Bluetooth module. 
